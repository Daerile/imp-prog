<!DOCTYPE html>
<html lang="hu">

<head>
  <title>ImpProg_gy06</title>
  <meta charset="UTF-8">

  <style>
    code {
      font-family: Consolas, Monaco, Menlo, "Courier New", monospace;
      color: darkgreen;
      background-color: #f1f1f1;
      padding: 0px 2px;
      font-size: 95%;
      font-weight: bold;
  
      background-image: radial-gradient(ellipse farthest-corner at 100% 100%, #c4c4c4, #ffffff);
    } 
  </style>
</head>

<body>

  <h1>6. gyakorlat</h1>
  <h2>Pointerek</h2>
  <p><em><strong>Emlékeztető:</strong></em></p>
  <ul>
  <li>Fordítás közben használd a <strong>-W, -Wall, -Wextra, -pedantic</strong> kapcsolókat!</li>
  <li>Használjuk segítségnek a hivatalos dokumentációt is: <a href="https://en.cppreference.com/w/c">C reference</a></li>
  </ul>
  <h3>Kötelező feladatok</h3>
  <ol>
  <li>Változtasd meg egy változó értékét egy mutatón keresztül.</li>
  <li>Változtasd meg egy mutató értékét egy mutatóra mutató mutatón keresztül. Ezután változtasd meg a mutatott mutató által mutatott értéket is!</li>
  <li>Tudsz-e önmagára mutató mutatót létrehozni? Mi lenne a típusa? Miért (nem)? Hasonlítsd össze a különböző típusú változókra mutató mutatók méretét. Indokold meg miért logikus az eredmény!</li>
  <li>Írj egy függvényt, ami egy paraméterül kapott tömbben lévő elemek összegével tér vissza. A tömböt az első elemre mutató mutató és egy hosszt tartalmazó egész változó segítségével adjuk át! Írjuk meg a függvényt, hogy a <code>[]</code> operátor használata nélkül is, pointer aritmetika segítségével. Ki lehet találni a tömb méretét a függvényen belül a hosszt tartalmazó változó nélkül?</li>
  <li>Alakítsuk át az előző függvényt, hogy első elemre mutató mutató, és utolsó elem után mutató mutató segítségével kapjuk meg a tömböt. Mi történik, ha túlindexelünk eggyel? Mi történik, ha többel indexelünk túl?</li>
  <li>Alakítsuk át az előző feladatot, hogy átlagot számoljon. Hogyan tudjuk kiszámolni a tömb méretét a mutatópárból?</li>
  <li>Mi történik, ha egy függvény egy lokális változóra mutató mutatót ad vissza, amit dereferálunk?</li>
  <li>Dereferáljunk egy <code>null</code> mutatót. Mi az eredmény?</li>
  <li>Indokold meg, miért van szükség a <code>scanf()</code> esetében a <code>&amp;</code> operátorra, mikor egész változóba olvasunk be.</li>
  <li>Írj egy függvényt, ami két azonos tömbön belülre mutató mutatóról eldönti, hogy melyik mutat kisebb indexű elemre.</li>
  </ol>
  <h3>Gyakorló feladatok</h3>
  <ol>
  <li>Írj függvényt, ami egy paraméterül kapott tömb maximális elemére mutató mutatóval tér vissza. Mi az előnye és mi a hátránya ennek egy index visszaadásához képest?</li>
  <li>Az előző feladatban megírt függvényt tudjuk egy tömbnek a felére alkalmazni? Hogyan?</li>
  <li>Az előző feladatban megírt függvényt tudjuk egyetlen változóra alkalmazni, mintha az egy elemű tömb lenne?</li>
  <li>Egy függvény visszatérési érték segítségével is tud értéket visszaadni, vagy egy pointer segítségével is (pl. <code>scanf()</code> ). Mikor melyiket érdemes használni? Melyek az előnyei/hátrányai a módszereknek?</li>
  </ol>
  <h3>Haladó feladatok</h3>
  <ol>
  <li>Nézz utána hogyan lehet tömbre mutató mutatót deklarálni. Hogy néz ki egy függvény, ami tömbre mutató mutatóval tér vissza?</li>
  <li>Nézz utána, hogy hogyan lehet függvényre mutató mutatót deklarálni. Hogy néz ki egy függvényre mutató mutatóval visszatérő függvény deklarációja?</li>
  <li>Hogyan működik több dimenziós tömbben a pointer aritmetika?</li>
  </ol>
 
  
</body>
</html>